ГРАДСКИЯТ ПЛЪХ
И ПОЛСКИЯТ ПЛЪХ
Поканил плъх, живеещ във градчето,
с изискан маниер на дипломат,
приятел - плъх, живеещ във полето,
на изобилен празничен обяд.
Килим персийски, а върху софрата -
едно до друго - ястия безчет.
Представяте си радостта, която
им обещавал пищният банкет.
Била храната вкусна, ароматна
и всичко имало на тоз гуляй,
но ето че на срещата приятна
най-ненадейно някой сложил край.