Те чули ясно, че отвън, край прага
незнайно кой внезапно прошумял.
Стопанинът от страх се скрил веднага
и гостът му след него отърчал.
Щом спрял шумът, отново се прибрали,
но да си ходи гостът му решил.
"Къде? Виж колко малко сме изяли" -
учтиво домакинът възразил.
Но гостът настоявал да се връща:
"За днеска стига. Каня те, ела
да ми гостуваш утре в мойта къща.
Да, знам, храната ми не би била
тъй вкусна като твойта и богата.
Не е така блестящ и моят бит,
но всеки седнал вкъщи на софрата
без страх се храни и си тръгва сит."